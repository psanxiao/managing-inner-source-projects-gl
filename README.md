# Resumo

<img src="managing-innersource-projects-cover_gl.jpg" title="Xestión de proxectos InnerSource">

Este libro busca proporcionar información sobre distintos aspectos indispensables para introducir metodoloxías InnerSource nas empresas, desde unha perspectiva de xestión.

É o resultado dun proxecto de desenvolvemento que continua en evolución, no que toda persoa está convidada a contribuír de calquera xeito posible. Outras aportacións en forma de ideas, comentarios, correccións de erros tipográficos, parágrafos enteiros ou seccións, serían de grande axuda. Este repositorio ten como obxectivo aportar coñecemento especializado desde a industria do software de maneira que sexa útil a terceiros. Para isto, estamos na procura activa de revisores que poidan colaborar neste proceso. Expresamos o noso agradecemento a aquelas persoas que xa fixeron algunha contribución ao libro.

Pode atopar máis información sobre o proceso na [sección de contribucións](https://github.com/dicortazar/managing-inner-source-projects/blob/master/CONTRIBUTING.md).

## Quen está impulsando esta iniciativa?

Bitergia, como actor neutral no eido da análise do desenvolvemento de software, ten como obxectivo compartir o coñecemento adquirido durante os últimos anos. Este libro céntrase nas súas principais áreas de especialización como son o uso de métricas e KPI, a metodoloxía, as métricas arredor da estratexia xeral de InnerSource* ou a infraestrutura necesaria para emprender a exitosa travesía de InnerSource dentro da súa empresa.

Este escrito atópase aberto a calquera persoa interesada en* InnerSource, tanto se a súa aplicación aínda está en curso e quere compartir o seu caso, como se xa aplicou con éxito InnerSource no seu proceso interno de desenvolvemento de software.

## Referencias

Se desexa ampliar esta información, animámolo a participar na [web InnerSource Commons](https://paypal.github.io/InnerSourceCommons/) financiada por PayPal, na que ducias de empresas xa están compartindo experiencias e traballando para comprender a metodoloxía InnerSource. Un gran recurso para entender como outros afrontan esta metodoloxía, mentres aprende a implantar esta práctica incipiente.

E, en derradeiro lugar, se vostede está interesado en participar na realización dunha enquisa e compartir os seus coñecementos sobre esta materia dentro da súa organización, vótelle unha ollada á [Enquisa de InnerSource](https://paypal.github.io/InnerSourceCommons/assets/files/InnerSourceCommonsSurvey2016.pdf).

## Agradecementos

Cada capítulo do libro está escrito e revisado por diferentes persoas. A información está dispoñible ao comezo de cada capítulo. Esta iniciativa foi impulsada por [Bitergia](https://bitergia.com); aínda que, por mor dalgúns problemas técnicos, finalmente decidimos colgar o libro nun repositorio persoal.

Se ten máis preguntas, comuníquese con José Manrique López ou Daniel Izquierdo: (jsmanrique|dizquierdo) en Bitergia.com.

Grazas polo seu interese.

A portada do libro foi creada por [Sebastian Spier](https://spier.hu), empregando unha imaxe do usuario [Bru-nO](https://pixabay.com/photos/measure-unit-of-measure-meterstab-2737004/), dispoñible baixo a [licenza Pixabay](https://pixabay.com/service/license/).

Todo o contido que se atopa neste repositorio ten licenza [CC BY-SA 4.0](https://creativecommons.org/licenses/by-sa/4.0/).
