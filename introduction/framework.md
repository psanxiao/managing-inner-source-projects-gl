# Marco de traballo

Ao adoptar a metodoloxía e os principios de InnerSource, as organizacións conseguen:

- Unha xestión eficaz dos recursos, cunha mellor reutilización do código/coñecemento e un mellor reparto dos costes entre as distintas unidades empresariais.
- Innovacións/melloras tecnolóxicas máis rápidas, xa que o código se desenvolve de forma colaborativa e transparente por parte dos colaboradores e das áreas da empresa interesadas.
- Un equipo de traballo apoderado, cun maior compromiso ao permitirlles formar parta da folla de ruta de desenvolvemento da compañía.
- Maior innovación interna, que permite aos traballadores propor novas ideas e implantacións baseadas na tecnoloxía/coñecementos da empresa.

Pero calquera proxecto, incluso os de código aberto, necesitará un marco de traballo que poida axudar aos traballadores a definir o proceso, e dea resposta aos seguintes puntos:

- Políticas claras para os contribuidores e para xestionar a meritocracia (ou factocracia).
- Ferramentas e canles de comunicación.
- Unha cultura comunitaria.
- Quen asume os gastos?
- Métricas e KPI.

Vexamos pois o *marco de traballo de InnerSource*.

## Gobernación

O diccionario define a gobernación como:

>O establecemento de políticas, e a supervisión continua da súa correcta aplicación, polos membros do órgano de goberno dunha organización. Inclúe os mecanismos necesarios para equilibrar os poderes dos membros (coa responsabilidade asociada) e o seu deber primordial de aumentar a prosperidade e viabilidade da organización.

Para o código aberto, a gobernación descríbese no documento «modelo de gobernación» definido por OSSWatch[^1]:

>O modelo de gobernación describe os roles que poden asumir os participantes dun proxecto e o proceso de toma de decisións dentro do mesmo. Ademais, a gobernación describe as regras básicas para a participación no proxecto e os procesos de comunicación e intercambio entre o equipo e a comunidade.

Xeralmente, o modelo de gobernación é un documento escrito que contén:

- As metas do proxecto.
- A definición de infraestruturas de traballo, xestión e colaboración.
- A definición dos roles e responsabilidades.
- Os mecanismos de soporte na comunidade.
- A descrición das políticas do proceso de toma de decisións.
- A descrición das políticas do proceso de contribución.
- A descrición de políticas e mecanismos de seguimento.

## Infraestrutura técnica

Por infraestrutura referímonos ás ferramentas empregadas polos desenvolvedores InnerSource no seu traballo diario. Polo xeral, estas ferramentas inclúen:

- Sistemas de xestión de código fonte.
- Sistemas de seguimento de incidencias/tarefas.
- Foros ou listas de correo e foros de «preguntas e respostas».
- Ferramentas de chat ou de mensaxería instantánea.
- Sistemas de integración continuada.
- Sistemas de xestión de documentos/coñecemento (wikis).

## A colaboración como cambio cultural

Crear unha comunidade comprometida é un dos puntos chave para o éxito e sostibilidade dos proxectos de código aberto. O mesmo principio se aplica aos proxectos de InnerSource.

A xestión da comunidade é diferente á xestión tradicional de equipos de desenvolvemento, polo que os xestores de proxectos deben adaptar as súas habilidades ao novo escenario.

As comunidades de código aberto son organizacións pouco xerarquizadas, nas que o liderazgo adoita a ser máis importante que a estrutura de poder. As empresas que adoptan InnerSource necesitarán adaptar a súa estrutura organizativa na mesma dirección.

## Financiamento

Nun perfecto escenario InnerSource, e baseándonos na cita de David Pink, vostede debería pagar o suficiente aos seus traballadores como «para que o diñeiro non fose un tema de conversación na mesa».

Pero non adoitamos vivir en mundos perfectos, e hai varios escenarios nos que o financiamento é fundamental para os proxectos de InnerSource:

- Nos pagos en diferentes rexións xeográficas.
- Cando hai traballadores que combinan o traballo de proxectos InnerSource con outros que non o son.
- Nos costes compartidos entre diferentes unidades de negocio cun presuposto propio.
- Proxectos desenvolvidos por unha combinación de traballadores da empresa e persoal subcontratado.

Tal e como se explicou previamente, o código aberto proporciona algúns exemplos de como obter financiamento para os seus proxectos e organizacións como Linux Foundation, Apache Software Foundation etc.; as cales poderían servir de referencia, se trasladamos os seus principios «fundacionais» ás nosas compañías.

## Medición de procesos

Por último, pero menos importante, se falamos de xestión, a medición convértese nunha habilidade básica para nós.

Máis aló de recompilar datos, os cargos superiores necesitan entender cales son os obxectivos da organización, e como os datos recollidos poden axudalos a alcanzalos. Tamén teñen que coidar a forma de compartir eses datos cos equipos e o que queren conseguir.

>«Recompilar datos é só o primeiro paso cara a sabedoría, pero compartir datos é o primeiro paso cara a comunidade.». Henry Lewis Gates (Profesor da Universidade de Harvard).

A medición aberta proporciona moitas vantaxes para a nosa comunidade InnerSource:

- Conciencia; permítenos entender quen somos, que estamos a facer etc.
- Control da gobernación, posta en marcha das políticas de seguimento.
- Transparencia para xerar confianza a terceiros e garantir a equidade na nosa comunidade InnerSource.

[^1]: http://oss-watch.ac.uk/resources/governancemo